##################################
Інструкція з налаштування ЕЦП/КЕП
##################################
	
Дана інструкція описує  порядок завантаження  та налаштування електронного цифрового підпису. 

1 Терміни та визначення
------------------------
Електронний цифровий підпис (ЕЦП/КЕП) — електронний цифровий підпис уповноважених осіб та окремий електронний цифровий підпис, що виконує функцію печатки (у разі наявності), з посиленим сертифікатом ключа, наданим акредитованими центрами сертифікації ключів (далі – АЦСК).

2 Авторизація в системі
------------------------
Для авторизації на платформі перейдіть за посиланням https://doc.edi-n.com/auth та введіть свої логін = email і пароль на формі авторизації. Детальна інформація з авторизації міститься в «Інструкції з авторизації та реєстрації».

3 Налаштування підпису
-----------------------
Для підписання та шифрування документів необхідно, щоб у системі  користувача були зчитані (завантажені) ключі підписів.

**3.1 Зчитування ключа**

Для зчитування ключа перейдіть до розділу «Налаштування ЕЦП/КЕП»:

foto1

У формі налаштування ключів натисніть **іконку** «Зчитати ключі» для зчитування електронного цифрового підпису:

foto2

Наступним кроком виберіть файл підпису в каталозі на жорсткому диску ПК (чи на іншому носії) та натисніть «Відкрити»:

foto3

Система відобразить форму  для вибору АЦСК (видавця електронного цифрового підпису) та вводу пароля (до ЕЦП).

До поля «Автовизначення АЦСК» підключений системний довідник з усіма існуючими АЦСК:

foto4

Поряд із вибором акредитованого центру вручну, для спрощення робочого процесу реалізована можливість автоматичного визначення АЦСК. 

Після вибору АЦСК та вводу пароля натисніть «Зчитати». У разі успішного зчитування ЕЦП/КЕП з’явиться відповідне повідомлення: 

foto5

Зчитування підписів виконується по черзі, кожен файл підпису зчитується окремо:

foto6

Згідно з політикою безпеки,  паролі до ЕЦП/КЕП зберігаються лише упродовж сеансу роботи з браузером. 

**3.2 Активація ЕЦП/КЕП для нової сесії**

При повторному сеансі необхідно активувати ЕЦП/КЕП, вказавши пароль до ключа. Неактивовані ключі на формі налаштування ЕЦП/КЕП виділені сірим кольором та містять **іконку** ключа біля назви. 

foto7

Для активації ключа натисніть на **іконку**. У формі зчитування ключа поле для вибору АЦСК буде автоматично заповнене значенням, вибраним при зчитуванні ЕЦП/КЕП. Для активації ключа введіть пароль у відповідне поле та натисніть «Зчитати»:

foto8

**3.3 Скидання пароля та видалення ключа**

Підписи зберігаються у локальному сховищі браузера. Для скидання пароля зчитаного та активованого ключа завершіть сеанс роботи в браузері або натисніть на **іконку** біля необхідного ключа чи на **кнопку** «Скинути всі ключі».

foto9

Для остаточного видалення ключів натисніть на **іконку** або на кнопку «Скинути всі ключі» для неактивного ключа(ів).

При скиданні ключів необхідно підтвердити дію у відповідному запиті системи. 

4 Налаштування MobileID
------------------------
Для зчитування ключа з допомогою технології MobileID перейдіть до розділу «Налаштування ЕЦП/КЕП». У формі налаштування ключів натисніть на **іконку**  «Зчитати MobileID»: 

foto10

Наступним кроком вкажіть номер телефона у форматі 380 00 000 00 00 та натисніть на кнопку «Зчитати».

**Зверніть увагу: зчитування ЕЦП/КЕП з допомогою технології MobileID реалізовано лише для sim-карт оператора мобільного зв’язку Vodafone.** 

foto11

На вказаний номер надійде sms-запит для підтвердження зчитування ключа. Введіть код підтвердження (видається оператором).

Після введення коду система відобразить список сертифікатів  ЕЦП/КЕП, прив’язаних до номера телефону. Оберіть зі списку потрібний електронний підпис, встановивши відмітку навпроти нього, та натисніть «Зчитати»: 

foto12

У разі успішного зчитування у формі налаштування ЕЦП/КЕП з’явиться детальна інформація про підпис: 

foto13
